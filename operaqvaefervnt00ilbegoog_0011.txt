PRAEFATIO. VII

qui per eum librum ita illum neglexit, ut ne semel quidem
eius mentionem faciat eiusque editionem inspicere plane
supersedisse videatur.

Sed ut iam ad codices veniamus, quibus in verbis
huius voluminis constituendis usi sumuS, nullum magis
amplexi sumus quam antiquissimum Laurentianum 7 4, 7.
Eum in libris κατ’ ἰητρεῖον, περὶ ἀγμῶν, περὶ ἄρθρων
ἐμβολῆς, in priore parte (cf. infra p. 23, 5) libri, qui est
de capitis vulneribus, quasi fundamentum esse voluimus et
ita secuti sumus, ut quidquid in apparatu critico non
adnotatur, ex silentio illi certo vindicetur. Egregie de
eo codice nuper meruit Hermannus Schoene, qui diligen-
tissima perscrutatione iudiciique acumine et sollertia cum
multis locis ea auxit et correxit, quae in primi voluminis
proleg. p. xm proferre potuimus, tum praeclarissime illud
demonstravit, eum esse saeculi IX aut X, non, sicut nobis
visum erat, XI vel ΚΠ.

Sed cum a Littraeo in eisdem libris chirurgicis codicis
Medicei cuiusdam eadem littera B significati lectiones con-
tinuae adscribantur, moneo hunc a meo tantopere differre,
ut idem esse nequeat. Quem FoesiuS, cuius ex editione
Littraeus illas lectiones deprompsit (cf. oeuvres compl.
H 378), codicem Mediceum intellexerit, neque editor
Parisinus laboravit neque ego adhuc reperire potui. Eorum,
qui nunc in bibliotheca Medicea asservantur, nullus est,
qui cum Foesiano satis congruat. Proxime ad eum acce-
dere Parisinos MN primo obtutu ex Littraei apparatu
perspicitur, quorum uterque medio saeculo XVI ex Italia
in Galliam translatus (cf. Schoene Apoll. Git. p. XVII sqq.)
ex Laurentiano 74, 7 originem duxit.³) Equidem existimo
in illo titulo codicis Medicei a Foesio usurpato farraginem
quandam latere lectionum ex pluribus collectionis Nicetae
codicibus congestarum, sive ex eis promiscua in unum
exemplar confluxerunt, sive variis lectionibus unius cuius-

 

1) H. Schoene Foesii Mediccum Parisinum N esse existimat,
ita nominatum, quod qnondam Catharinae Mediceae fuerit
(cf. Apollonius Cit. p. XIX).

