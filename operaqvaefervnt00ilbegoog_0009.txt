PRAEFATIO.

 

M. van Hei-werden in Musei Groningensis vol. IV, p. 107
huius editionis volumen primum (Lipsiae 1894) percensens

conqueritur, quod Ermerinsii emendationes aut parum re· ·

spexerim aut aliis viris doctis , nimirum Germanis, attri-
buerim. Hoc cum sine ullo documento protulisset, ne
malae fidei iure viderer accusari, per litteras ab eo petivi,
ut eos locos· mihi indicaret, ubi talia peccassem. Atque
ille privatis litteris clementior quam publicis de acerbitate
sua, quae esset in additamento „nimirum Germanis“ se
excusans quattuor significavit locos, quos in exemplari suo
notatos reperire potuisset. Primum igitur me reprehendit,
quod I 64, 12 feliciter restitutum illud Ἀναριεῖς GomperziO,
non Ermerinsio attribuerim. At primum hic ἀναρίες scripsit,
non Ἀναριεῖς, et in apparatu (vol. I, p. 277 ) haec adnotavit:
„Optimo suo iure ἐναρέες coniecit Mercuriali, quod fortasse
noster scripsit. Malui tamen ἀνΑρίες scribere, quod ad
Ald. lectionem ἆνΔριεΐς propius accedit.“ Quodsi Batavi
ἀναρίες adnotassem, etiam Veneti ἐναρίες commemorare
debuissem, cui copiae commentariolus meus non patebat.
Ceterum ne Gomperzius quidem in litteris Acad. Vindob.
(tom. 103, p. 174), unde illud deprompsi, Ermerinsii
mentionem facit.

Altero loco Herwerdenus videat, ne id quod mihi obicit,
ipse peccet. Quod enim dicit Ι 145, 5 iam Ermerinsium
verum dedisse προσδεῖ, vehementer errat. Legitur enim in
editione Ermerinsiana eo ipso loco (vol. Ι, p. 327, l. 3)
προσὸἑεται. Ea ipsa de causa fallitur, quod in censura

